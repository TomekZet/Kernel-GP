\chapter{Algorytm Kernel GP+}
\label{ch:alg}
\section{Opis algorytmu}
Jedną z trudności, która wiąże się z używaniem klasyfikatora SVM jest dobór odpowiedniej do zbioru danych \textit{funkcji jądrowej}. Wymaga to doświadczenia lub przebiega na zasadzie prób i błędów. Ponadto zbiór powszechnie używanych funkcji jest ubogi - zazwyczaj ogranicza się do trzech podstawowych funkcji. Oprócz wyboru funkcji konieczne jest również ustawienie odpowiednich wartości ich parametrów.

Celem algorytmu \emph{Kernel GP+} jest odnalezienie optymalnej dla danego problemu funkcji jądrowej wraz z jej parametrami. Dzięki opisanej w poprzednim rozdziale własności domknięcia zbioru kerneli ze względu na pewne operacje arytmetyczne możliwe jest tworzenie nieograniczonej ilości dowolnie złożonych funkcji na podstawie kilku podstawowych kerneli. Opisywany algorytm przeszukuje przestrzeń takich funkcji za pomocą \textit{programowania genetycznego}. Szukana jest taka funkcja, przy której użyciu klasyfikator SVM osiągnie największą wartość wybranej miary jakości klasyfikacji (miary zostały opisane w części \ref{sec:measures}).

Algorytm \emph{Kernel GP+} jest wzorowany na algorytmie \emph{Kernel GP} \cite{sullivan_evolving_2007}. Główna różnica, to poszerzony zbiór funkcji jądrowych, z których algorytm "buduje" bardziej złożone funkcje, użycie stałych \emph{ERC} (opis: \ref{def:erc}) oraz użycie innych miar przystosowania niż trafność klasyfikacji.

Przebieg algorytmu jest typowy dla algorytmów genetycznych:
\begin{quote}
\begin{enumerate}
\item Utwórz początkową populację kerneli
\item \label{ewaluacja} Oblicz wartość \textit{funkcji dopasowania} każdego z kerneli: trafność klasyfikacji SVM z użyciem tego kernela
\item Jeśli znaleziono idealny kernel (wartość funkcji fitness wyniosła 1 ) lub skończył się czas, użyj tego kernela do klasyfikacji zbioru walidującego, zwróć wyniki klasyfikacji i zakończ algorytm.
\item Dokonaj selekcji najlepszych funkcji z populacji
\item Utwórz nową populację poprzez mutację i krzyżowanie wybranych w poprzednim kroku funkcji
\item Wróć do punktu \ref{ewaluacja}
\end{enumerate}
\end{quote}

\begin{figure}[h]
\centering
\includegraphics[scale=0.5]{figures/graphs/algorithm}
\caption{Diagram przepływu algorytmu \emph{Kernel GP+}.\label{fig:algorithm}}
\end{figure}

Algorytm pokazano również na diagramie przepływu na rycinie \ref{fig:algorithm}. 
Poszczególne kroki algorytmu zostaną opisane poniżej.

\subsection{Inicjalizacja populacji}
Podczas inicjalizacji początkowo pusta populacja jest zapełniana przez generowane w sposób losowy drzewa reprezentujące funkcje. Generowane drzewa muszą być poprawne, czyli spełniać narzucone ograniczenia na głębokość drzewa, liczbę węzłów, typ wartości zwracanych przez drzewo.
Wielkość populacji jest jednym z parametrów algorytmu. Zbyt mała populacja powoduje losowe zawężenie przeszukiwanej przestrzeni i zmniejsza prawdopodobieństwo znalezienia optymalnej funkcji. Z drugiej strony zbyt duża wielkość populacji upodabnia algorytm genetyczny do pełnego przeszukiwania, co oczywiście zwiększa szanse znalezienia optymalnego kernela, ale wydłuża czas działania algorytmu.

\subsubsection{Generowanie funkcji}
Generowanie drzew reprezentujących funkcje jądrowe polega na łączeniu ze sobą funkcji elementarnych zgodnie z  przypisanymi im ograniczeniami.
Funkcje elementarne wraz z ograniczeniami zdefiniowane w algorytmie:
\begin{itemize}
\item Funkcje łączące - jako argument przyjmują wynik dwóch lub jednej funkcji jądrowej i ewentualnie stałą ERC. Zwracają wartość rzeczywistą. Dzięki właściwości domknięcia zbioru kerneli ze względu na operacje wykonywane przez te funkcje funkcja powstała przez połączenie dwóch kerneli funkcją łączącą jest również poprawnym kernelem \cite{Shawe-Taylor:2004:KMP:975545}.
	\begin{itemize}
	\item Dodawanie: $ k(x, y) = k_1(x,y) + k_2(x,y) $
	\item Mnożenie: $ k(x, y) = k_1(x,y) * k_2(x,y) $	
	\item Mnożenie przez stałą: $ k(x, y) = a * k_1(x,y) $
	\item Funkcja wykładnicza: $ k(x, y) = e ^{k_1(x,y)} $
	\end{itemize}
	Gdzie $ a $ to stała rzeczywista generowana jako stała ERC.
\item Podstawowe funkcje jądrowe - jako argument przyjmują odpowiednią do funkcji liczbę stałych ERC. Zwracają wartość rzeczywistą.
	\begin{itemize}
	\item Liniowa: $ k(x, y) = \langle x,y \rangle $	
	\item Wielomianowa: $ k(x, y) = \langle x,y \rangle ^d $
	\item Gausowska *RBF): $ e^{-\sigma*||x-y||^2} $	
	\item Sigmoidalna: $ k(x, y) = \tanh(\gamma \langle x,y \rangle + \tau) $
	\item Logarytmiczna: $ k(x, y) = - log (\lVert x-y \rVert ^d + 1) $
	\item Potęgowa: $ k(x, y) = (\alpha x^T z + c)^d $
	\item Cauchego: $ k(x, y) = \frac{1}{1 + \frac{\lVert x-y \rVert^2}{\sigma} } $ 
	\item Wykładnicza: $ k(x, y) = \exp\left(-\frac{ \lVert x-y \rVert }{2\sigma^2}\right) $
	\end{itemize}
	Gdzie $ \sigma $, $ \gamma $, $ \tau $ oraz $ d $ to wartości stałe generowane jako stałe ERC. a $ \langle x,y \rangle $ to iloczyn skalarny wektorów $x$ i $y$.
\item \label{def:erc}Stałe \akronim{ERC} (\english{Ephemeral Random Constant}): liczby rzeczywiste lub całkowite, które służą jako parametry innych funkcji. Są one liśćmi w drzewie, nie przyjmują żadnych argumentów. Mogą losowo zmieniać swoją wartość podczas mutacji, w ramach określonego przedziału.
	\begin{itemize}
	\item $ \gamma $: liczba rzeczywista z zakresu $ \langle 0.1, 2.0 \rangle $
	\item $ \tau $: liczba rzeczywista z zakresu $ \langle 0.1, 1.0 \rangle $
	\item $ d $: liczba całkowita z zakresu $ \langle 1.0, 10.0 \rangle $
	\item $ a $: liczba rzeczywista z zakresu $ \langle -10.0, 10.0 \rangle $
	\end{itemize}
\end{itemize}
Przykładowe drzewo wygenerowane przez algorytm pokazana na ryc.\ref{fig:tree}.

Wektory cech będące najważniejszymi argumentami funkcji jądrowych nie są wyodrębnione jako osobne funkcje budujące drzewo.

\begin{figure}[h]
\centering
\includegraphics[scale=0.6]{figures/graphs/3-tree}
\caption{Przykładowe drzewo generowane przez algorytm.\label{fig:3-tree}}
\end{figure}


\subsection{Ewaluacja kerneli}\label{sec:ewaluacja}
Każda wygenerowana przez algorytm GP funkcja zostaje poddana ocenie, w wyniku której zostaje jej przypisana wartość funkcji przystosowania (\english{fitness}). W tym celu funkcja ta jest wykorzystywana przez algorytm SVM jako funkcja jądrowa a jakość wyników klasyfikacji stanowi ocenę funkcji jądrowej.
Ewaluacja funkcji jądrowej może odbywać się na jeden z dwóch sposobów. Jeśli ze zbioru uczącego wydzielono  zbiór walidujący, to sprawdzany kernel jest używany do klasyfikacji danych ze zbioru walidującego. Ocena jakości klasyfikacji zostaje przeliczona na wartość \textit{ funkcji przystosowania} ewaluowanej funkcji jądrowej.
Jeśli ze zbioru uczącego nie wydzielono zbioru walidującego, to zdolność klasyfikacji przez kernel jest oceniana za pomocą \textit{walidacji krzyżowej (ang. cross-validation}.
Walidacja krzyżowa pozwala użyć więcej danych podczas fazy uczenia, jednak wiąże się ze znacznym wzrostem złożoności obliczeniowej - zamiast jednej klasyfikacji musimy przeprowadzić k procesów uczenia i k klasyfikacji.

Do oceny jakości wyników klasyfikacji używana jest jedna z miar opisanych w części \ref{sec:measures}. Ponieważ wszystkie te miary należą do zakresu $ \langle 0,1 \rangle $, to mogą być bezpośrednio użyte jako wartość fitness ewaluowanego kernela.

\subsection{Selekcja i zapobieganie przerostowi}
Jednym z problemów programowania genetycznego jest to, że drzewa powstałe w wyniku procesu ewolucyjnego mogą być bardzo duże, co nie jest pożądaną cechą - większe drzewo dłużej oblicza zwracaną wartość, zajmuje więcej miejsc w pamięci. Dlatego wielkość drzew należy ograniczać, jeśli wzrost drzewa nie prowadzi do zwiększenia wartości funkcji dopasowania.
Wielkość generowanych drzew jest regulowana przez dwa mechanizmy. Pierwszy to proste ograniczenie na maksymalną głębokość drzewa. Wartość tę ustawiono na 6 - drzewa o większej głębokości nie zostaną w ogóle wygenerowane podczas inicjalizacji populacji czy podczas krzyżowania i mutacji. Drugi mechanizm, o angielskiej nazwie \english{parsimony pressure},  promuje mniejsze drzewa podczas selekcji. W tym celu stosowany jest algorytm selekcji turniejowej leksykograficznej z koszykami (\english{Bucket Lexicographic Tournament Selection}), opisany w części \ref{ssec:selekcja-gp}.

\subsection{Krzyżowanie i mutacja}
Krzyżowanie polega na odcięciu dwóch losowych poddrzew z dwóch różnych osobników i zamianie ich miejscami. Wygenerowane w ten sposób drzewo musi spełniać narzucone na drzewo ograniczenia dotyczące typów i wielkości.
Mutacja drzew polega na zamianie losowo wybranego poddrzewa przez losowo wygenerowane drzewo.
Dodatkowo mutowane są również węzły \emph{ERC}. Ich mutacja polega na dodaniu losowej wartości o rozkładzie normalnym do wartości przechowywanej w węźle. Wartość ta może być ujemna lub dodatnia.

\subsection{Walidacja rozwiązania}
Walidacja polega na użyciu najlepszego znalezionego kernela do klasyfikacji przykładów ze zbioru walidującego, które nie były używane podczas uczenia klasyfikatora SVM ani podczas ewaluacji kerneli.
Najpierw algorytm SVM jest uczony na połączonych zbiorach trenującym i testującym, przy pomocy tej funkcji jądrowej. Następnie dokonywana jest klasyfikacja zbioru walidującego. Otrzymane w wyniku tej klasyfikacji miary jakości klasyfikacji (opisane w część \ref{sec:measures} są miarą oceny całego algorytmu.


\section{Implementacja}
Algorytm został napisany w języku Java z użyciem bibliotek \akronim{ECJ} (Evolutionary Computing in Java) \cite{sean_ecj_2010} oraz \emph{LibSVM} \cite{chang_libsvm:_2011}. Pierwsza z nich dostarcza mechanizmów \textit{obliczeń ewolucyjnych} w tym \textit{programowania genetycznego}. \emph{LibSVM} to klasyfikator SVM napisany oryginalnie w języku C, przepisany w języku Java.

W stworzonym programie można wydzielić następujące części:
\begin{itemize}
\item pakiet $ \text{libsvm} $, zawierający przerobiony kod biblioteki LibSVM wraz z kilkoma dodanymi klasami potomnymi. Ze względu na to, że implementacja \emph{LibSVM} w języku Java jest po prostu przepisanym kodem oryginalnej wersji napisanej w C i większość użytych w niej metod jest statyczna i prywatna, trudno jest wprowadzać modyfikacje w bibliotece poprzez pisanie klas potomnych dziedziczących po już istniejących w bibliotece. Dlatego zdecydowano się na bezpośrednią modyfikację istniejącego kodu źródłowego biblioteki.
\item pakiet $ text{c.app.kernel_gp} $, zawierający implementacje problemu, funkcji węzłów i terminali oraz klas klas zbierających statystyki przebiegu algorytmu, dziedziczące z klas należących do biblioteki \emph{ECJ}
\item bibliotekę \emph{ECJ}
\item skrypty napisane w języku Python służące do przeprowadzania eksperymentów
\end{itemize}

Uruchomienie algorytmu następuje poprzez uruchomienie klasy ec.Evolve należącej do biblioteki \emph{ECJ}, wraz z podaniem jako jeden z parametrów ścieżki do pliku konfiguracyjnego.
Plik konfiguracyjny oraz parametry wywołania programu zawierają informacje takie jak:
\begin{itemize}
	\item wielkość populacji
	\item liczba pokoleń przez które będzie wykonany algorytm
	\item prawdopodobieństwa mutacji, krzyżowania
	\item rodzaj i parametry procesu selekcji, np. wielkość turnieju
	\item ograniczenia na wielkość generowanych drzew
	\item typy danych używane w drzewie
	\item zbiory ograniczeń narzucone na liczbę i typ wartości przyjmowanych i zwracanych przez węzły drzewa
	\item zbiór funkcji i terminali, każdej funkcji i terminalowi przypisane są: wspomniane w poprzednim punkcie ograniczenia, klasa Javy, która zawiera jej implementację
	\item ścieżka do klasy java implementującej problem rozwiązywany przez algorytm GP
\end{itemize}

Klasa wymieniona w ostatnim z powyższych punktów jest rozszerzeniem klasy GPProblem z biblioteki \emph{ECJ}. 
Zawiera ona między innymi definicję funkcji \emph{evaluate}, która  jest wykonywana dla każdego wygenerowanego przez GP rozwiązania i ma za zadanie przypisać mu wartość fitness. W funkcji tej zostaje wywołana funkcja będąca rozszerzeniem funkcji $ svm_train() $ z biblioteki \emph{LibSVM}. 
Jako jeden z parametrów jej wywołania przekazywany jest obiekt reprezentujący wygenerowane przez \emph{ECJ} drzewo. 
Podczas wywołania funkcji $ svm_train() $, w metodzie $ kernel_function() $ obliczana jest wartość funkcji jądrowej. Standardowo, w bibliotece \emph{LibSVM} jest to jedna z trzech standardowych funkcji w zależności od parametru wywołania. 
Wprowadzona modyfikacja polega na wywołaniu w ciele funkcji $ kernel_function() $ metody $ eval() $ przekazanego wcześniej do $ svm_train() $ obiektu drzewa, która to metoda zwraca wartość obliczoną przez drzewo dla podanych wartości wejściowych.
Diagram sekwencji UML przedstawiający przepływ kontroli pomiędzy wymienionymi powyżej funkcjami ukazano na rysunku \ref{fig:sequence}.

\begin{figure}[h]
\centering
\includegraphics[scale=0.75]{figures/graphs/kernelgp}
\caption{Diagram UML sekwencji działania algorytmu Kernel GP.\label{fig:sequence}}
\end{figure}


W celu przeprowadzenia eksperymentów obliczeniowych z użyciem różnych kombinacji parametrów został napisany skrypt w języku Python. Jego zadaniem jest iteracyjne ustawianie kolejnych wartości parametrów, wywołanie właściwego algorytmu z użyciem tych parametrów oraz zapis zwróconych przez algorytm wyników do pliku. Wymienione funkcje zostały zaimplementowane w plikach:
\begin{itemize}
\item experiment.py --- główny skrypt służący do przeprowadzania eksperymentu
\item pyDataSet.pt --- skrypt służący do przetwarzania danych wejściowych w celu wydzielenia podzbiorów testowego, uczącego i walidującego, dzielenia zbioru na potrzeby walidacji krzyżowej, konwersji danych z plików *.arff pakietu \emph{WEKA} na pliki kompatybilne z LibSVM.
\item group.py -- skrypt dzielący pliki z wynikami klasyfikacji i statystykami zwracane przez experiment.py według wartości w zadanych kolumnach, w celu ułatwienia ich obsługi przez skrypty gnuplot, służące do rysowania wykresów 
\end{itemize}

Wszystkie pliki programów, dane wejściowe a także pliki z wynikami i statystykami są zawarte na dołączonej do niniejszej pracy płycie CD.
Aby uruchomić eksperyment obliczeniowy należy w konsoli wydać polecenie \emph{python experiment.py} z odpowiednimi argumentami. Opis wszystkich parametrów skryptu można otrzymać poprzez uruchomienie skryptu z przełącznikiem \emph{-h}. Wynikiem działania skryptu są 3 rodzaje plików:
\begin{itemize}
\item pliki o rozszerzeniu *.dat --- zawierają wyniki działania algorytmu: wartości wszystkich miar klasyfikacji (trafność, f1, MCC, prawdopodobieństwo), czasy wykonania, oraz wartości uśrednione dla wszystkich podziałów zbioru danych. Wyniki najlepszego do danego momentu osobnika są zapisywane co pokolenie. W każdym wierszu podano również parametry, z którymi był wywołany proces ewolucyjny. Dane w pliku mają formę tabelaryczną, kolumny są oddzielone spacjami. Jest to format kompatybilny z programem gnuplot.
\item pliki o rozszerzeniu *.stat --- zawierają zapis wszystkich ewaluowanych przez ECJ w przebiegu algorytmu funkcji jądrowych wraz z osiągniętą przez nie wartością funkcji przystosowania i czasem ich obliczenia.
\item pliki o rozszerzeniu *.ecjstat --- zawierają statystyki generowane przez program ECJ, zapisywane co pokolenie, zwierające takie dane jak średnia wielkość generowanych drzew, średnia wartość funkcji przystosowania, najlepszy osobnik znaleziony w danym pokoleniu a także, dodane w toku implementacji algorytmu \emph{Kernel GP+}, wyniki klasyfikacji zbioru testującego z użyciem najlepszego osobnika znalezionego w danym pokoleniu, z użyciem różnych miar jakości.
\end{itemize}


%\section{Złożoność obliczeniowa}
 \clearpage